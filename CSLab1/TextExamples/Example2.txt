І ЗНОВУ ПРО ДІТЕЙ

Недавно одна приятелька запросила мене в чат, де люди знайомляться. І це виявилося цікавим досвідом насправді. Мені писали хлопці у відповідь на моє коротке повідомлення, хоча ні імені, ні фото в профілі нема. Лише та інформація, яку я дала.

Тепер у мене є папка «Хлопці» і з десяток цікавих переписок. А ще — в двічі більше людей, яких забанила. І це хороший результат. По-перше, я навчилася робити це без пояснень. По-друге, витрачаю на непотрібних мені людей приблизно 10 секунд. 

Правда, я вже надто звикла перебувати в бульбашці з адекватними людьми, тому екземпляри не від світу цього викликали у мене здивування, а деколи — і дуже сильне офігівання. Щоб не сказати сильніше:)

Я собі навіть придумала чотири питання, після відповіді на які можна одразу банити: нічого хорошого далі вже не буде. Кому цікаво, пишіть в бот:)

Так от, про дітей. 

В повідомленні я написала, що мені 39. І що радо поспілкуюся з хлопцями 29 + років. Це щоб відсікти всяких малоліток, але помагало так собі:)

Але писали хлопці і з моєї вибірки теж. І от говорю з одним, питає, чи є діти. 

«Ні, нема».

«В такому віці — і нема? Чому? Це по-жіночому щось?»

І я трохи зависла. Бо мене вже давно не питали про дітей в такому форматі: я так швидко відбриваю всяких в фб чи в житті, що навіть не помічаю. І таких не лишилося в моєму оточенні практично:) Тому я розслабилась.

«Мені не подобається таке питання. Це порушення моїх кордонів і це моя особиста справа, є у мене діти чи ні. Тому я би хотіла зупинитись в цій точці. Гарного вечора!»

«Ой, ну що ти починаєш? Всі будуть питати про дітей. Це нормальне питання».

«Про наявність чи відсутність — так. А про причини — не твоє діло».

Там він ще щось говорив про мою агресивність, але ця пісня така стара, що навіть не дослухала і забанила його к чортовій матері.

Жаль, що в житті так не зробиш: з якою величезною радістю я б відправила в чорний список людей в білих пальтах, яким не йметься сказати про моє бажання не мати дітей. Скільки разів це чула: і про «справжнє призначення жінки», і про «часіки тікають», і про «народиш - і всі хвороби пройдуть», і про «ти відмовляєшся від свого щастя!». 

Якось ближче до моїх сорока навіть ті, хто сильно наполягав «народити просто для себе» відвалилися. Та боги, навіть мама від мене відстала, бо зрозуміла, що це взагалі безрезультатно. А тут на тобі: хуй з гори вирішив дати свою цінну думку з приводу моєї матки та її функцій. Ніколи такого не було — і от знов.

Так от, розказую:

ЖІНКА МАЄ ПРАВО НЕ НАРОДЖУВАТИ ДІТЕЙ, ЯКЩО ЦЬОГО НЕ ХОЧЕ.

ЖІНКА МАЄ ПРАВО НЕ ХОТІТИ ДІТЕЙ ПРОСТО ТАК, А НЕ ТОМУ ЩО МАЄ ЯКІСЬ ПРОБЛЕМИ ЗІ ЗДОРОВ‘ЯМ.

ЖІНКА НЕ ЗОБОВ‘ЯЗАНА ЛЮБИТИ ВСІХ ДІТЕЙ ТІЛЬКИ ТОМУ, ЩО ВОНА ЖІНКА.

Не знаю, якими великими буквами треба написати, щоб від жінок нарешті від‘їбалися.

#несподіваний_маніфест 
#діти